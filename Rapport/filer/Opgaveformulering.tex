\chapter{Opgaveformulering}
\label{ch:Opgaveformulering}
Gruppen skal fremstille et system der overholder følgende krav:
\begin{itemize}
\item Systemet skal interagere med omverdenen vha. af sensorer og aktuatorer. 
\item Der skal anvendes relevante faglige elementer fra semestrets kurser. 
\item Systemet skal omfatte pålidelig transmission af data mellem udvalgte enheder. 
\item Systemet skal kunne interagere med en bruger. 
\end{itemize}

\chapter{Projektformulering}
\label{ch:Projektformulering}
Gruppen har valgt at arbejde med lastning og losning af et bulkskib. Det er formålet at lave et system, der aflaster skibets ansvarshavende officer. Denne står på broen under hele lastningen/losningen og holder øje med at hele operationen bliver gjort ordentligt. Med et system der automatisk sørger for at skibet altid er i vatter er det med projektet tilsigtet at hjælpe officeren med denne opgave.  
Officeren vil blive alarmeret af systemet hvis hældningen er større end den accepterede værdi. Ligeledes vil han kunne se hvis systemet er blevet utilregneligt (som følge af manglende opdateringer eller forbindelser). 
Derudover skal officeren manuelt kunne vælge at flytte ballast til den ene side, hvis han ved at der kommer en tung last, der vil tynge ned i modsatte side. Som en ekstra sikkerhedsforanstaltning har systemet mulighed for at kunne sende statusbeskeder til en ekstern database - eksempelvis placeret på terminalen. Således vil man også eksternt kunne opfange faretruende udvikling.